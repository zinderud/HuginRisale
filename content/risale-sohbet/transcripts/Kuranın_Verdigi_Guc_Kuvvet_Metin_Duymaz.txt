 Üstad Hazretleri Kur'an'da öyle bir kuvvet bulmuş ki 25. Söz'de bir beyt var, 25. Söz'ün başına yerleştirdiği bir dizede diyor ki, elde Kur'an gibi bir mucize-i baki varken başka bürhan aramak aklıma zait görünür. Elde Kur'an gibi bir bürhan-ı hakikat varken münkirleri ilzam için gönlüme sıklet mi gelir? İşte münkirleri ilzam etmek için bir insanın gönlüne hiçbir ağırlık gelmemesi Kur'an'a ciddi talebe olmakta Kur'an'a ciddi muhatap olmaktan geçiyor. E peki Kur'an'a ciddi muhatap olmak Kur'an'a ciddi talebe olmanın yolu nedir? Kur'an'ı ve Allah'ı kalbinde yüreğinde birinci sıraya oturtmaktır. İşte bir insanın dostu Allah olursa, hakiki dost olarak kendisine Allah'ı görürse, bütün dünya düşmanı olsa, en zalim, en cebbar kumandanlar karşısında ona diz çöktürmeye çalışsa, hiçbirinin karşısında diz çökmez. Kur'an'dan aldığı cesaretle, kuvvetle gereken cevabı hunhar din düşmanlarına karşı en mükemmel şekilde verir.