 Mezheplerin olması Müslümanların bölünmesine sebep olmuyor mu? Günümüzde mezheplere ihtiyaç var mı? Evet, Peygamberimiz Aleyhisselatü Vesselam İhtilaf-ı Ümmeti Rahmetüm buyuruyor. Ümmetimin ihtilafında, ayrılığında rahmet vardır. Tabi bu müsbet ihtilaf, müsbet ayrılıktır. Mesela bazı birimler vardır ki onların kendi içinde ayrı ayrı gruplarda olması rahmettir. Mesela askeriyedeki hava kuvvetleri, kara kuvvetleri, deniz kuvvetleri gibi. Veyahut küçük çaplı bir sağlık ocağına gittiğimiz zaman orada bir polikinlik bütün hastalıklara bakar. Ama daha büyük bir hastaneye gidildiği zaman gözün ayrı, kulağın ayrı, kalbin ayrı, beynin ayrı olması o hastanenin profesyonelliğini, büyüklüğünü ve güzelliğini gösterir. Nasıl ki o hastanedeki birimlerin ayrılığı güzeldir, müspettir, rahmettir. Aynen bunun gibi İslamiyet'in içindeki teferruat konularında farklı farklı mezheplerin olması da aynı rahmettir, hikmettir ve Cenab-ı Hakk'ın kullarına sunmuş olduğu bir kolaylıktır. Günümüzde mezheplere ihtiyaç var mı? sorusuna gelince, nasıl ki mevsimlere göre elbise değişir, hastalığa göre ilaç değiştiği gibi mekanlara, zamanlara, iklimlere, coğrafyalara göre de farklı farklı teferruattaki ölçülerin değişmesi ihtiyaçtır, hikmettir ve rahmettir.