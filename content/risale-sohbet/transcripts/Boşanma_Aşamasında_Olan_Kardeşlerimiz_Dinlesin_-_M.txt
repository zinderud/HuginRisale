 Bir tane adam bir İslam alimine gitmiş demiş ki hocam eşimle çok şiddetli bir geçimsizliğimiz var. Anlaşamıyoruz ikimizin de burasına geldi. Boşanacağız ama bu konuyu size de arz etmek istiyorum. Bilginiz olsun ben boşanmak istiyorum diyor. O İslam alimi diyor ki kardeşim diyor topu topu bir aylık ömrün kaldı boşanmaya değer mi? Bir aylık ömrün kaldı sözü adamın dünyasında öyle şimşekler çakılmasına, öyle endişelenmesine sebep oluyor ki ya diyor bir aylık ömrüm kalmışsa benim hiç hanımımın kalbini kırmaya, onunla şiddetli bu münakaşaları, geçimsizlikleri yapmama değer mi ya? Madem bir aylık ömrüm kalmış gideyim onun rızasını tahsil edeyim. Bari şu son bir ayda iyi bir eş olayım diye gidiyor evine bambaşka bir insan oluyor. Pamuk gibi bir adam oluyor. Tabii hanımına bir aylık ömrüm kaldı demiyor ama değişiyor hanımı da bakıyor ki o şiddetli geçimsiz adam gitti pırıl pırıl mübarek mülayim melek gibi bir adam geldi o da ona karşı direnç gösterdiğine kalbini kırdığına bin pişman oluyor böyle bir adama karşı ben nasıl huzursuzluk çıkaran asi bir hanım olurum diye bakın kocasının yumuşamasıyla o da yumuşuyor o da da pırıl pırıl bir hanım oluyor. Evde tam bir intizaç, tam bir geçim meydana geliyor ama bir ay dolduğunda bakıyor ki ecel gelmiyor. Bir 5-10 gün daha bekliyor. Allah Allah diyor. Ölmedim ne oldu? O İslam alimine gidiyor diyor ki hocam ölmedim. İslam alimi diyor ki peki evde durumlar nasıl? Vallahi diyor evde durumlar mükemmel. Yani tadından yenmeyen bir evliliğimiz var. İşte diyor bak sen ne kadar ömrünün kaldığını bilmiyorsun. Yani ben sana bunu göstermek istedim. Sen ölümü düşünen bir hayat yaşarsan, bakın aile hayatında taşlar yerine tam oturuyor. İş hayatında taşlar yerine tam oturuyor. Sünnet-i seniye ittiba eden bir insan olduğun için, ölümü düşünen bir insan olduğun için toplumsal hayatta taşlar yerine tam oturuyor. Harama bakacakken bakmıyorsun, çalacakken çalmıyorsun, yanlış yapacakken ahirette vereceğin hesabı düşündüğün için yanlış yapmıyorsun. Hayatına tam bir denge ve istikamet ne ile geliyor? Ölümü düşünmekle geliyor ya.