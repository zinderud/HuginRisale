 25. Lem'a 25 devadır. Hastalara bir merhem, bir teselli, manevi bir reçete, bir iâdetül marîz ve geçmiş olsun makamında yazılmıştır. İhtar ve itizar. Bu manevî reçete, bütün yazdıklarımızın fevkinde bir sürât ile tehlif edildiği gibi, hem umuma muhalif olarak, tashîhâta ve dikkate vakit bulmayarak, tehlifi gibi gayet sürât ile ancak bir defa nazardan geçirildi. Demek, müsvedde-i evvel hükmünde müşeveş kalmıştır. Kalbe fıtri bir surette gelen hatıratı, san'atla ve dikkatle bozmamak için, yeniden tetkikata lüzum görmedik. Okuyan zatlar, hususan hastalar, bazı nahoş ibarelerden veyahut ağır kelimelerden ve ifadelerden sıkılıp gücenmesinler, bana da dua etsinler. Bismillahirrahmanirrahim Allâzîne izâ esâbethum musîbetun, kâlû innâ lillâhi ve innâ ileyhi râciûn. Vellezî huve yut'imuni ve yeskîn. Ve izâ merizd tu fehuve yeşfîn. Şu lem'ada, nev-i beşerin on kısmından bir kısmını teşkil eden, musibet zede ve hastalara hakîkî bir teselli ve nâfî bir merhem olabilecek yirmi beş devâyı icmâlen beyan ediyoruz. 1. DEVA Ey bîçâre hasta! Merak etme, sabret. Senin hastalığın, sana dert değil, belki bir nevî dermandır. Çünkü, ömür bir sermayedir, gidiyor. Meyvesi bulunmazsa zayî olur. Hem rahat ve gafletle olsa, pek çabuk gidiyor. Hastalık, senin o sermayeni büyük kârlarla meyvedar ediyor. Hem ömrün çabuk geçmesine meydan vermiyor, tutuyor, uzun ediyor. Ta meyveleri verdikten sonra bırakıp gitsin. İşte, ömrün hastalıkla uzun olmasına işareten bu darb-ı mesel dillerde destandır ki, musibet zamanı çok uzundur, safa zamanı pek kısa oluyor. İkinci devâ Ey sabırsız hasta! Sabret, belki şükret! Senin bu hastalığın, ömür dakikalarını birer saat ibadet hükmüne getirebilir. Çünkü, ibadet iki kısımdır. Biri müsbet ibadettir ki, namaz, niyaz gibi mâlum ibadetlerdir. Diğeri menfî ibadetlerdir ki, hastalıklar, musibetler vasıtasıyla musibet zede, aczini, zaafını hisseder, hâlik-ı rahimine iltica eder, yalvarır. Hâlis, riyâsız, mânevî bir ibadete mazhar olur. Evet, hastalıkla geçen bir ömür, Allah'tan şekvâ etmemek şartı ile, mü'min için ibadet sayıldığına rivâyât-ı sahîhâ vardır. Hattâ bazı sâbir ve şâkir hastaların, bir dakikalık hastalığı, bir saat ibadet hükmüne geçdiği ve bazı kâmillerin bir dakikası bir gün ibadet hükmüne geçtiği, rivâyât-ı sahîha ve keşfiyât-ı sâdıkâ ile sâbittir. Senin bir dakika ömrünü, bin dakika hükmüne getirip, sana uzun ömrü kazandıran hastalıktan teşekkî değil, teşekkür et. 3. DEVA Ey tahammülsüz hasta! İnsan, bu dünyaya keyif sürmek ve lezzet almak için gelmediğine, mütemadiyen gelenlerin gitmesi ve gençlerin ihtiyarlaşması ve mütemadiyen zeval ve firakta yuvarlanması şahittir. Hem insan, zihayatın en mükemmeli, en yükseği ve cihazatca en zengini, belki zihayatların sultanı hükmündeyken, geçmiş lezzetleri ve gelecek belaları düşünmek vasıtasıyla, hayvana nispeten en edna bir derecede, ancak kederli, meşekkatli bir hayat geçiriyor. Demek ki insan, bu dünyaya yalnız güzel yaşamak için ve rahatla ve safa ile ömür geçirmek için gelmemiştir. Belki azimm bir sermâye elinde bulunan insan, burada ticâret ile, ebedî, dâimî bir hayatın saâdetine çalışmak için gelmiştir. Onun eline verilen sermâye de ömürdür. Eğer hastalık olmazsa, sıhhat ve afiyet gaflet verir, dünyayı hoş gösterir, âhireti unutturur, kabri ve ölümü hatırına getirmek istemiyor, sermayeyi ömrünü bağdı heba boş yere sarf ettiriyor. Hastalık ise, birden gözünü açtırır, vücuduna ve cesedine der ki, lâ yamûd değilsin, başıboş değilsin, bir vazifem var. Gururu bırak, seni yaratanı düşün, kabre gideceğini bil, öyle hazırlan. İşte hastalık bu noktayı nazardan hiç aldatmaz bir nasih ve ikaz edici bir mürşittir. Ondan şekva değil, belki bu cihette ona teşekkür etmek, eğer fazla ağır gelse sabır istemek gerektir.